---
published: true
---

# Nenad Bakić vs. Saša Ceci

Nenad Bakić je šarlatan i spin doktor koji naizgled nema pojma kako znanost funkcionira, i širi neznanstvenu
pro-sifilitičnu propagandu. To se na prvu čini kao dosta oštra izjava, ali iza nje stoji sami Bakić sa svojim objavama.
Tema ovog teksta je samo jedna takva objava.

_Kratka ljubavna priča u dva čina._

## Uvod

Lutajući bespućima povijesne zbiljnosti, naletio sam na ovaj post koji je Nenad Bakić-Kugoljub objavio, pričajući o
znanosti i Saši Ceciju. Da vam budem iskren, do pisanja ovog teksta, nisam znao tko je Saša Ceci, niti je ovaj članak
"obrana" Saše Cecija po bilo kojem pitanju. Iako mi se čini da je sasvim normalna osoba, on je zapravo poprilično nebitan
za poantu ovog teksta.

![Bakićeva Twitter objava]({{ 'assets/img/bakic-vs-ceci/twitter.png' | relative_url }})

Ali Bakić je, koliko vidim, naučio kako se koristi Paint, pa se osjećam prozvano, jer čak ni Paint nije zaslužio da ga
se koristi za Bakićevu propagandu o tome kako je sifilis super. Pardon, napisao sam sifilis? Htio sam reći COVID.
Zapravo, nije toliko važno o kojoj se bolesti radi, važno je samo da je Bakić, čini se, vrlo ponosno **za** širenje
bolesti.

Ali kako kažu u amaterskim novinarskim redakcijama: _no, krenimo ispočetka_.

## Analiza objave

Bakić, po struci matematičar, odlučio je komentirati Google Scholar profil Saše Cecija, tobože kao primjer za
kritiziranje stanja znanosti u Hrvatskoj. Pritom je, kako može valjda samo matematičar koji se pravi da je nešto drugo,
napravio više grešaka. Namjernih ili slučajnih grešaka - ostavljam čitateljima na odluku. Pogotovo jer, kako se čini iz
medija, Bakić-Kugoljub voli komunicirati preko odvjetničkih ureda.

Za početak, Bakićev post na Twitteru vodi na LinkedIn post, koji radi redirekciju na Facebook post. Očekivao bi prosječan
čitatelj da se čovjek koji toliko svršava na STEM bar zna koristiti internetom, ali u samom startu dobija \\(\sqrt{-1}\\)
iz osnova informatike. Nije baš sjajan početak za našeg velikog matematičara, a nismo još pročitali niti prvu rečenicu
objave.

**Broj grešaka: 1**
{: class="centered" }

Ali, idemo preći na _sadržaj_.

![Bakićeva Facebook objava - uvod]({{ 'assets/img/bakic-vs-ceci/bakic-fb-0.png' | relative_url }})

Post počinje eksplozivnim **JAKO VAŽAN POST**, ali kao što ćemo uskoro vidjeti, nije uopće. Naravno, možemo
se složiti da je sprdnja, jer akademska karijera Saše Cecija definitivno nije glavni razlog iseljavanja i lošeg razvoja
države. Primarno je to _pretvorba i privatizacija_, predvođena kapitalistima i tržišnim fanaticima, u kombinaciji s UZP
HDZ-om. Neki od sudionika su možda čak i _serijski poduzetnici_. Ali ok, prihvatit ćemo da nije šala, pa ćemo pročitati
do kraja.

**Broj grešaka: 2**
{: class="centered" }

### Stavka 1 - zbunjenost pojmovima

![Bakićeva Facebook objava - stavka 1]({{ 'assets/img/bakic-vs-ceci/bakic-fb-1.png' | relative_url }})

Nakon što preskočimo par floskula koje ne govore ništa zanimljivo i/ili konkretno, dolazimo do izjave da je naše okružje
provincijsko i često zatucano, i da se znanost tretira kao zlatno tele bez propitivanja. Činjenica da Bakić-Kugoljub
ima slobodu propitivati dobro utemeljenu znanost virologije i epidemiologije govori sasvim suprotno, ironija koje on
očito nije svjestan.

Osim toga, tko to točno tretira znanost kao zlatno tele bez propitivanja? Tu tvrdnju Bakić nikad ne potkrijepi dokazima,
pa možemo pretpostaviti da je jednostavno - _njegovo mišljenje_. A njegovo mišljenje, kao i cijeli njegov suludi opus o
pandemiji, se vrlo lako ignorira.

Također, _znanost_, unatoč tome što Bakić napiše, ne samo da nije "zanimanje kao i zidar, književnik ili inženjer",
nego _nije zanimanje uopće_. _Znanost_ je disciplina ljudskog djelovanja, _proces_ i _skup metoda_ prikupljanja
informacija i znanja o svijetu koji nas okružuje. Moram priznati da je iznenađujuće da on to ne zna, ali očito se već
dugo ne bavi znanošću nego "poduzetništvom", pa je zaboravio. Događa se i najboljima, kako ne bi njemu.

Za kraj ove stavke, kaže da znanstvenike "uzdižemo na pijedestal". Možemo samo reći, kad smo već kod znanja, _[citation
needed]_. Tko to uzdiže znanstvenike na pijedestal? Cijeli proces znanstvenog istraživanja je upravo suprotan od onoga
što Bakić opisuje, a to je skepticizam prema drugim znanstvenicima i njihovim otkrićima, sve dok se neka teza ili
eksperiment ne pokaže dovoljno pouzdanim da ga možemo prihvatiti kao novu znanstvenu teoriju.

Možda misli na laike? Ako jeste, kratki razgovor s bilo kojim nasumičnim laikom, ili čitanje komentara po forumima i
portalima otkriva sasvim drugu sliku - nepovjerenje prema znanstvenicima i znanosti. Ne skepticizam, nego upravo
teorije zavjere i negiranja sasvim jasne i stabilne znanosti. To se najčešće događa zahvaljujući antiznanstvenim
šarlatanima koji su igrom slučaja javne ličnosti, pa su se našli komentirati stvari koje ne razumiju i u kojima nisu
stručni. Upravo kao što Bakić-Kugoljub radi u ovoj objavi, ali i u većini prethodnih.

Dakle, zašto Bakić tvrdi da se znanstvenici glorificiraju ako to nigdje nije istina? Ne znam, ali ako namjerno ne laže,
a pretpostavit ćemo da je tako, čini se da je vrijeme da proširi krug ljudi s kojima se druži.

**Broj grešaka: 3**
{: class="centered" }

### Stavka 2 - nepostojeća vještina čitanja

![Bakićeva Facebook objava - stavka 2]({{ 'assets/img/bakic-vs-ceci/bakic-fb-2.png' | relative_url }})

Stavka dva počinje s vrlo hrabrom izjavom da Institut Ruđer Bošković (IRB) efektivno ne služi ničemu i da samo troši
milijarde: "kako točno IRB doprinosi hrvatskom društvu". Pročitavši to, odlučio sam se na jednu totalno sumanutu radnju:
otvorio sam <https://www.irb.hr> i počeo čitati. Ozbiljno, znam da se to čini suludo, ali to se _može_. Tamo, recimo,
možete klikati pojedinačno na zavode, pa onda na svakom od njih možete pogledati i novosti vezane uz znanstvene radove i
projekte koji se događaju na institutu. Bacite oko, neki od njih su stvarno impresivni i objavljivani u međunarodnim
znanstvenim časopisima.

Naravno da se sad postavlja pitanje: da li je Bakić opet zaboravio kako se koristi internet, ili namjerno muti vodu?
Pretpostavit ćemo radije da je samo nesposoban, a ne zlonamjeran.

**Broj grešaka: 4**
{: class="centered" }

Usput govoreći, ako pratite slijed linkova u kojima Bakić navodno pokazuje da Ceci "ne vlada ni osnovnim pojmovima",
možete se isto tako dobro nasmijati. Naime, Bakić se uhvatio Cecijeve izjave oko loma svijetla zato što se Ceci
neprecizno izrazio. Ovo dolazi od čovjeka koji je par odlomaka iznad izjavio da je _znanost zanimanje poput zidara_.

Možda bi bilo bolje da se ne hvali uspjesima iz fizike u srednjoj školi, očito mu fale neke informacije koje se uče u
tom periodu života.

### Stavka 3A - dezinformacije, cherry-picking, amaterizam

![Bakićeva Facebook objava - stavka 3A]({{ 'assets/img/bakic-vs-ceci/bakic-fb-3A.png' | relative_url }})

Sad napokon dolazimo do nečega konkretnog! Bakić _baš jako_ ne voli Sašu, pa je odlučio da je pregled njegovog rada u
zadnjih par godina najbolji način da pokaže kako je hrvatska znanost loša. Za shvaćanje na koliko je sve načina ova
stavka netočna, ako ne i blesava i djetinjasta, moramo se poslužiti s još slika i konteksta, kao i čitanja s
razumijevanjem.

Za početak, kad Bakić-Kugoljub napiše "OBJEKTIVNI", očito misli "SUBJEKTIVNI". Odnosno, bar na ovaj način na koji je on
to izveo, a to je screenshot samo jednog dijela stranice, i još pritom manipulirani. Ali, zašto pričati, kad slika
govori tisuću riječi? Ovo ispod je Bakićeva verzija s lijeve strane, koja je "zgodno" odrezana sa samo četiri rada u 2020.
Pogledajmo na desnoj strani slike što se dogodi kad uključimo cijelu 2020. <span class="blend">&#x1f921;</span>

![Saša Ceci diff]({{ 'assets/img/bakic-vs-ceci/sasa-ceci-diff-50.png' | relative_url }})
{: class="full" }

Ups, reklo bi se da tu ima puno više radova i citata nego što se činilo na prvu? "I prije je slično" indeed.
<span class="blend">&#x1f921;</span> A pogodite koji još dio stranice je izrezan?

Evo, diskretno sam vam označio na slici:

![Saša Ceci citations]({{ 'assets/img/bakic-vs-ceci/sasa-ceci-citations-1.png' | relative_url }})

Naravno, sad postoje dvi opcije: Bakić-Kugoljub je slijep i/ili nesposoban, pa nije vidio ovaj graf koji zauzima trećinu
širine ekrana, ili nas je u klasičnom Bakić-Kugoljub stilu namjerno htio uvjeriti da Saša ima 10-20 citata, dok u
stvarnosti zapravo ima 536 (slovima: petsto trideset i šest) _samo u 2023. godini_(!).

Ponavljam, opcije su _nesposobnost_, ili _malicioznost_. Bit ćemo darežljivi, pa ćemo pretpostaviti _nesposobnost_.

**Broj grešaka: 5**
{: class="centered" }

Nadalje, kaže Bakić da je rezultat "_patetični člančić od par stranica_". Da li Bakić misli da je kvaliteta znanstvenog
rada na bilo koji način povezana s dužinom istog? S obzirom na to da je moj veći od Bakićevog (tekst, op.a.), jesam li
automatski u pravu? Je li to Bakićevo shvaćanje znanosti? Teško je reći, ali na prvu se čini kao da jeste. Ipak,
pretpostavit ćemo opet radije nesposobnost umjesto malicioznosti.

**Broj grešaka: 6**
{: class="centered" }

Ali čekajte! To još nije sve, nismo niti gotovi sa stavkom `A`! Na samom početku, Bakić kaže da je "koautorstva" stavio
pod navodnike jer se radi o kolaboracijama u kojima sudjeluju "_tisuće znanstvenika, tj. cijeli odjeli sa stotina
sveučilišta i instituta_". Problem je naravno opet u tome što Bakić misli da je to _problem_.

Da Bakić-Kugoljub poznaje znanost koliko misli da poznaje, znao bi da je područje fizike elementarnih čestica, gdje
Saša Ceci djeluje, u zadnjih 10 godina postalo _vrlo_ kolaborativno. Drugim riječima, za jedan znanstveni rad je sve
češće potrebna i neizbježna suradnja svih tih "_tisuća znanstvenika, tj. cijelih odjela sa stotina sveučilišta i
instituta_". Radi se o području znanosti koje ovisi o sve većim i skupljim eksperimentima, u koje su uključene brojne
institucije i znanstvenici.

Ukratko, Bakić misli da je otkrio neku veliku skrivenu tajnu Sašine karijere, dok je Saša zapravo samo _radio svoj
posao kao i svi drugi znanstvenici u istoj grani fizike elementarnih čestica_.

![Nature]({{ 'assets/img/bakic-vs-ceci/nature.png' | relative_url }})
{: class="full" }

Za znatiželjne, možete pročitati više u [Nature članku na temu rasta broja
autora](https://www.nature.com/nature-index/news/paper-authorship-goes-hyper), koji je i izvor ovog screenshota iznad.

Igrom slučaja, i taj članak je doslovno predvidio neznalice poput Bakića još davne 2018.:

![Nature]({{ 'assets/img/bakic-vs-ceci/nature-2.png' | relative_url }})

**Broj grešaka: 7**
{: class="centered" }

Za kraj stavke 3A, nemojte misliti da je Bakićev arogantni pogled na zanimanje čistačice ostao neprimijećen. Ali pošto
se ne radi o greški, nego samo o _poduzetničkom mindsetu_, po kojem su ljudi koji obavljaju neke poslove jednostavno
prirodno manje vrijedni od velebnih poduzetnika, nećemo mu to brojati kao grešku, nego samo kao karakternu crtu.
Nazovimo tu crtu, recimo, _arogantni kapitalistički goblin_, i nastavimo s analizom.

### Stavka 3B - infantilnost

![Bakićeva Facebook objava - stavka 3B]({{ 'assets/img/bakic-vs-ceci/bakic-fb-3B.png' | relative_url }})

U ovoj stavci nema nijedne greške, osim što je Saši Ceciju dao nadimak "_Ceca hrvatske znanosti_".

Jedna je stvar kad stvarno imaš komentare na nečiji rad, a druga kad mu se rugaš _radi imena_, što je otprilike na
razini četvrtog razreda osnovne škole. Što je sljedeće? _Moj tata je jači od tvog tate_?

Da je Bakić imao neke konkretnije argumente, onda valjda ne bi imao potrebe za nadimkom. To je, naravno, i glavna
motivacija zašto Bakića u ovom tekstu zovem Bakić-Kugoljub. Samo, kao što vidite, time se ne ismijava njegovo ime, nego
njegovi [antiznanstveni pro-kuga stavovi](https://www.index.hr/vijesti/clanak/lijecnicka-komora-kazneno-prijavila-lauca-i-bakica/2430942.aspx).
U većini slučajeva ljudi ne biraju vlastito ime, ali stavove na razini znanstveno zaostalog srednjovjekovnog alkemičara
ipak da.

### Stavka 3C - nepoznavanje znanosti

![Bakićeva Facebook objava - stavka 3C]({{ 'assets/img/bakic-vs-ceci/bakic-fb-3C.png' | relative_url }})

Ova stavka je, unatoč besmislenosti svih ostalih, možda najviše _čudna_.

Zašto ju je Bakić odlučio napisati, stvarno ne znam. Koja je točno poanta koju je Bakić htio postići? Da Saša nije taj
koji napravio ispravku? Bakić to zna...kako točno? Pročitao u talogu jutarnje kave?

Također je nejasno što je točno htio postići i ako Saša _nije_ taj koji je pronašao i ispravio grešku. Statistički
gledano, vrlo moguće da nije. Ali što to točno znači? Dokument ispravlja grešku na znanstvenom radu koji je
[CMS](https://en.wikipedia.org/wiki/Compact_Muon_Solenoid) projekt na CERN-u, i u sebi sadrži sve autore originalnog
rada. Bakić smatra da su trebali izostaviti Sašu iz nekog razloga? Ili Bakić opet jednostavno ne razumije kako
funkcionira znanost i objavljivanje znanstvenih radova?

U nedostatku dokaza, pretpostavit ćemo da je samo neznanje, i nećemo povećati broj grešaka. Radi se samo o potpunoj
besmislici, što je - izgleda - potpuno normalno za Bakićeve objave po medijima.

### Stavka 4 - zbrajanje

![Bakićeva Facebook objava - stavka 4]({{ 'assets/img/bakic-vs-ceci/bakic-fb-4.png' | relative_url }})

Ne znam postoji li način da to objasnimo Bakiću, ali pandemija _jeste_ bila trijumf znanosti. U jako kratkom roku je
znanost pokazala da može pronaći rješenje za vrlo nezgodne probleme, samo ako se "odriješi kesa". Znanost ima problem u
tome što pokušava opstati u kapitalističkom sustavu gdje se samo gleda dobit idućeg kvartala, a ne dobrobit svih nas.

Traže se lijekovi za bolesti koje bi mogle biti _profitabilne_, troše se resursi na potkupljivanje doktora za prodaju
lijekova ljudima kojima ne trebaju, za oglašavanje lijekova koji stvaraju ovisnost, za zataškavanje slučajeva gdje
farmaceutske firme doslovno ubijaju ljude, i na kraju - za _povećavanje kvartalne dobiti_. Problem nije znanost, problem
je _kapitalizam_.

A jednako veliki problem je i to što šarlatani poput Bakića šire dezinformacije i negiraju tu istu znanost. Za slučaj da
niste primijetili, Bakić se našao u "odličnom" društvu [portala jedne Željke
Markić](https://narod.hr/koronavirus/napokon-dobre-vijesti-s-hrt-a-ukinuta-emisija-koju-je-vodio-kontroverzni-sasa-ceci),
po kojem je Saša Ceci "kontroverzan"(?):

![narod.hr]({{ 'assets/img/bakic-vs-ceci/narod-hr-bakic-kugoslav-1.png' | relative_url }})

I portal ponavlja iste nebuloze koje je Bakić napisao u svojoj objavi:

![narod.hr]({{ 'assets/img/bakic-vs-ceci/narod-hr-bakic-kugoslav-2.png' | relative_url }})

Nadalje, kaže Bakić-Kugoljub, da je "najbolje" što je Saša Ceci proizveo zapravo tablica napravljena u paintu. Već na
prvi pogled je jasno da to nije točno, i da se vrlo vjerojatno radi ili o spreadsheetu, ili o tablici u Word dokumentu.

**Broj grešaka: 8**
{: class="centered" }

Također, smije se Bakić, ni zbrojevi nisu u redu:

![net.hr tablica]({{ 'assets/img/bakic-vs-ceci/sasa-covid-net-hr-2022.webp' | relative_url }})

I zaista, zbrojevi _nisu_ u redu. Međutim, samo malo detaljniji pogled govori i zašto: zadnji redak tablice nije
uključen u zbroj na vrhu. ~~Postoji više razloga zašto je moglo doći do greške, od lošeg kopiranja, do greške u unosu
formule, itd.~~

**2023-09-13 Nove informacije su pristigle u redakciju** (by [Saša Ceci
osobno](https://www.facebook.com/sasa.ceci/posts/pfbid02S94fvSJ9eNe1QBcXsN4XAkgs6SutBMx8DLMQnwezQrtdAzjzWgYHuZhAc8pyP1RCl))

Razlog zašto zadnji redak nije zbrojen je sljedeći: zadnja dva retka su "Intenzivna" i "Od toga respirator". "Od toga
respirator" je _podskup retka_ Intenzivna. Drugim riječima, od dvanaest necijepljenih koji su završili na intenzivnoj,
osam je završilo na respiratoru (što ima smisla ako malo razmislimo o značenju ovih redaka).

Odnosno, za Bakiće među nama: _četvrti redak nije uključen u zbroj jer je već uključen kroz treći redak_.

Možemo stoga zaključiti da Ceci _nije pogriješio u zbrajanju, nego eventualno u nejasnom grafičkom prikazu_. Ovo je
primjer kako je tablica _mogla_ izgledati da bi stvari bile jasnije nama laicima:

![net.hr tablica ispravak]({{ 'assets/img/bakic-vs-ceci/sasa-covid-net-hr-2022-bugfix.webp' | relative_url }})

Da li je to loše za javnu komunikaciju? Naravno.

Znači li to da je Saša Ceci odradio _relativno_ loš posao u toj objavi? Definitivno.

Znači li to da je Saša Ceci loš znanstvenik i da IRB treba demolirati? Naravno da ne.

**Broj grešaka: 9**
{: class="centered" }

S druge strane, Bakić nema problema u mentalnoj gimnastici da bi došao do zaključka da ipak treba, jer tokom ovih
zadnjih par godina se nebrojeno puta osramotio svojim predviđanjima i zbunjenim izjavama vezanim za pandemiju i COVID
općenito, a Saša je bio jedan od ljudi koji su ga prozivali. Da Bakić stvarno vjeruje u znanost, ne bi to shvatio kao
napad na njega osobno, nego kao priliku da nauči nešto novo i ispravi svoje - vrlo očito netočno i antiznanstveno -
razmišljanje. Ali njegov ego je izgleda nepokolebljiv.

Što se tiče onog dijela da je to najbolje što je Ceci objavio, dovoljno je postati _stalker_ i otvoriti Facebook profil
Saše Cecija i pogledati objavljene slike, ili neke pojedinačne postove gdje je Bakić ispao jednostavno samo
smiješni klaun željan pozornosti.

Dakle, poprilično je očito da je Ceci objavio na desetke, ako ne i stotine grafova i statistika vezanih uz COVID.
Dapače, u trenutku pisanja ovog teksta, izgleda kao da to [još uvijek
radi](https://www.facebook.com/sasa.ceci/posts/pfbid02MQQ6RTioEdZB7Br638fbqg9Augm14g9D4aVYvGiTkifXPrBBChJ6jjPGManiYZ6jl).
Bakić se, kao i svaki pravi spin doktor, uhvatio objave u kojoj je pronašao "grešku" sa zbrajanjem. Drago mi je da je
pronašao praktičnu primjenu svoje diplome, makar u ulozi medijskog antivakserskog klauna.
<span class="blend">&#x1f921;</span>

### Stavka 5 - repriza nepoznavanja znanosti

![Bakićeva Facebook objava - stavka 5]({{ 'assets/img/bakic-vs-ceci/bakic-fb-5.png' | relative_url }})

IRB smo već prokomentirali, ali ovdje je svejedno važno spomenuti da Bakić izgleda opet ne razumije modernu znanost.
Očekuje valjda od instituta za fiziku da otkrije neku novu metodu zgrtanja novca tuđim radom (a.k.a. _poduzetništvo_)
ili nešto takvo? Očito mu nije jasno da je moderna fizika previše udaljena od praktične primjene, i da korisnost bilo
čega što moderni fizičar proizvede vrlo vjerojatno godinama udaljeno od praktične primjene, a u nekim slučajevima
vjerojatno i _desetljećima_. Moderna fizika je previše teorijska da bi bila automatski primjenjiva nakon svakog
otkrića.

Ukratko, Bakić-Kugoljub jednostavno ne razumije _znanost_ kao disciplinu, inače ne bi tražio "korisnost" u modernoj
fizici.

**Broj grešaka: 10**
{: class="centered" }

Što se tiče Bakićevih modela, mislim da je Saša to [dovoljno komentirao u svojim
objavama](https://www.facebook.com/sasa.ceci/posts/pfbid02iU8drhwYuN3KQjrUVqWxjc4KZ1rGqv2FhhADkCNz4sJx6hYddtbfib6BgCj3r7Ncl)
i mislim da nema smisla da se nešto dodatno piše. Bakić je, čini se, jako dobar u predviđanju prošlosti.

### Stavka 6 - zbunjena logoreja

![Bakićeva Facebook objava - stavka 6]({{ 'assets/img/bakic-vs-ceci/bakic-fb-6.png' | relative_url }})

Ova cijela stavka odiše nekakvom ljubomorom i prosipanjem žuči, iako je ovo drugo možda suvišno spominjati s obzirom na
sadržaj cijele objave.

Nisam siguran zna li Bakić, ali _deset godina_ prikazivanja neke emisije na nacionalnoj televiziji se teško može nazvati
neuspjehom. Pogotovo za emisiju koja se bavi znanošću. Zna li Bakić neke druge znanstvene emisije na HRT-u koje imaju
takvu dugovječnost? Nekako _ćisto sumljam_. I ne, _Na rubu znanosti_ se ne računa kad pričamo o znanosti umjesto
šarlatanstva, iako je sasvim jasno da Bakić više pripada tamo nego u bilo koju znanstvenu emisiju.

**Broj grešaka: 11**
{: class="centered" }

Postoji, ipak, velika doza ironije u tome da jedan Bakić, čovjek koji negira znanost, proglašava Cecija "utjehom
koronaša s najmanjim IQ [sic] i najneobrazovanijih među novinarima". Možda ste propustili: Bakić je čovjek koji
propagira antivakserske stavove, i čovjek čije objave šire ustaško-četnički portali Željke Markić i pseudo-novinari
libertarijanskih portala za maloumne, _koji onda komentira obrazovanje i IQ drugih ljudi_. Stvarnost je uistinu uvijek
zabavnija od fikcije.

Također spominje da je Ceci izjavio da "o cijepljenju i virusima ne zna ništa", što je i logično za jednog fizičara. Ali
da udovoljimo Bakiću, idemo korak dalje: ovom prigodom proglašavam Sašu Cecija drugom najvećom neznalicom o cijepljenju
i virusima.

_Odmah nakon Nenada Bakića-Kugoljuba_, za kojeg je očito da zna još manje.

Bakić, iz samo njemu poznatih razloga, inzistira da ipak zna, bez obzira na to koliko puta je intelektualno poražen i
osramoćen, ponekad čak i na međunarodnoj razini:

![Bakićevo međunarodno sramoćenje]({{ 'assets/img/bakic-vs-ceci/nenad-bakic-public-humiliation-fetish.jpg' | relative_url }})

Zbilja je jako važno da razumijete da ovo nije šala. Ovo je katastrofa.

### Stavka 7 - zbunjena logoreja 2

![Bakićeva Facebook objava - stavka 7]({{ 'assets/img/bakic-vs-ceci/bakic-fb-7.png' | relative_url }})

Eto napokon nešto u čemu se slažemo - _Saša Ceci je koristan_. Ne samo da se bavi društveno korisnom granom znanosti
(fizika) umjesto društveno uništavajućom granom ekonomije (_serijsko poduzetništvo_), nego još i nadobudnim šarlatanima
s diplomama iz matematike daje virtualne šamare po medijima.

Naravno da je bolje da naš novac glođe znanost umjesto "poduzetništva", jer se sav napredak u zadnjih par stotina godina
dogodio upravo zahvaljujući znanosti, a ne "poduzetništvu", kako neki sami sebi tepaju.

Ipak, vrhunac ove stavke je to što Bakić-Kugoljub smatra Domazeta-Lošu "svijetlim izuzetkom". To je super, jer onda mi
ne moramo ništa dodatno komentirati: Domazet-Lošo je čovjek koji širi [antivakserske teorije zavjere o čipiranju po
ustaško-četničkim
časopisima](https://www.index.hr/vijesti/clanak/opskurni-hrvatski-tjednik-pomocu-cjepiva-za-koronavirus-ugradit-ce-nam-cip-za-nadzor/2175776.aspx).
Izgleda da se Bakić osjeća sasvim ugodno u tom društvu, što govori dovoljno o njegovom velikom intelektu, ali i o moralu.

## Komentari - Infodemija i COVID

Prije nego dođemo do zaključka, samo da "kratko" bacimo oko i na komentare ispod Bakićeve objave, jer mislim da je i
Bakić u ovoj cijeloj priči samo patetični pokušaj spin doktora, a važnije je da naučimo prepoznavati metode koje ljudi
poput njega koriste, nego što je važan Bakić sam po sebi.

Naime, Bakić u komentarima (između ostalog) citira stranicu _Infodemija_, i tagira ih za "dodatne informacije".
Infodemija je, znate, stranica koja ima listu _pravih_ znanstvenika (Bakić iz očitih razloga nije na toj listi) s
njihovim citatima o COVID pandemiji, i onda ih pokušavaju _debunkati_. Kao što ćemo uskoro vidjeti, veliki naglasak je
zapravo na ovome _pokušavaju_.

![Bakić infodemija 1]({{ 'assets/img/bakic-vs-ceci/infodemija-1.png' | relative_url }})

![Bakić infodemija 2]({{ 'assets/img/bakic-vs-ceci/infodemija-2.png' | relative_url }})

Za potrebe ovog teksta, odlučio sam da ne bi bilo loše nasumično odabrati jednog znanstvenika s te ~~pro-sifilis~~
pro-COVID stranice, i provjeriti njihove argumente.

Prije nego nastavite s čitanjem, i dalje trebate imati na pameti:

1. Stranica _Infodemija_ je antivakserska propaganda
2. Dobri Skeletor nije znanstvenik, i moguće je da negdje postoje greške u analizi. Slobodno me ispravite ako ih nađete.

Moj nasumični odabir znanstvenika je bio [Ivan Đikić](https://infodemija.org/kategorije/ivan-dikic/), i za objavu sam
namjerno ciljao zadnju u trenutku pisanja (na slici ispod), u nadi da je još uvijek relevantna.

![Infodemija - Ivan Đikić]({{ 'assets/img/bakic-vs-ceci/infodemija-3-ivan-djikic.png' | relative_url }})

Detaljno analiziranje ovoga bi naravno [zahtijevalo puno vremena](https://en.wikipedia.org/wiki/Brandolini%27s_law), pa
ćemo se fokusirati samo na ovu stavku koja ima link, jer link je vjerojatno dokaz za tvrdnju, zar ne?

Link vodi na [The Wall Street
Journal](https://www.wsj.com/articles/are-vaccines-fueling-new-covid-variants-xbb-northeast-antibodies-mutation-strain-immune-imprinting-11672483618),
ali značajno - na WSJ _Opinion_. Doslovno na - _nečije mišljenje_. A da stvar bude još zanimljivija, to mišljenje se
nalazi iza paywalla:

![Infodemija - WSJ Paywall]({{ 'assets/img/bakic-vs-ceci/infodemija-wsj-paywall.png' | relative_url }})

Korištenjem stare magije Eternije, članak se može pročitati, ali da ne bi upali u probleme s copyrightom, ovdje neću
stavljati linkove i slike. Članak ukratko kaže ovo:

> Postoji _nova_ varijanta Omicron COVIDa kojeg zovu XBB, i izgleda da vrste cjepiva koje smo razvili za prethodne
varijante COVIDa nisu adekvatne za sprječavanje širenja XBB varijante, te da višestruko cijepljeni ljudi imaju veće
šanse za reinfekciju COVIDom.

Članak kao dokaz za tu tvrdnju (između ostalog) navodi znanstveni rad [_Effectiveness of the Coronavirus Disease 2019
(COVID-19) Bivalent Vaccine_](https://archive.ph/cUp92) (finalna verzija
[ovdje](https://academic.oup.com/ofid/article/10/6/ofad209/7131292?login=false)). OK, napokon smo bar došli do _nečeg_
što je povezano sa znanošću, nakon hrpetine Bakićevih lupetanja.

Pa pogledajmo u kolikoj mjeri ovaj rad zapravo podržava tvrdnju da cjepiva povećavaju širenje virusa.

Za početak, već sami WSJ članak citira neka od ograničenja studije: ljudi koji su više cijepljeni su potencijalno bili
neoprezniji u interakcijama s drugim ljudima, pa su stoga imali i veće šanse za zarazu. Još važnije, sama studija navodi
mogućnost da su mnogi sudionici prethodno bili zaraženi Omicron varijantom _bez simptoma_, te da su zbog toga imali
ograničenu korist od samih cjepiva.

_Međutim_, i dalje je detektirana korelacija između broja primljenih cjepiva i povećanja mogućnosti reinfekcije. Što nas
dovodi do ove rečenice iz studije:

![https://doi.org/10.1093/ofid/ofad209]({{ 'assets/img/bakic-vs-ceci/infodemija-studija-1.png' | relative_url }})

[_Immune imprinting_](https://en.wikipedia.org/wiki/Original_antigenic_sin) je pojam koji vjerojatno niste prije čuli
ako niste u medicini, ali ukratko, radi se o tome da naš imunološki sustav može nedovoljno snažno reagirati na nove
varijante virusa jer još uvijek pamti susret sa starom varijantom, i odgovara na tu vrstu virusa, umjesto na novu
([malo detaljniji
članak](https://www.medicalnewstoday.com/articles/what-immune-imprinting-means-for-the-future-of-covid-19-vaccines) o
povezanosti _immune imprintinga_ i COVID cjepiva).

Ipak, ako pogledate [druge znanstvene radove koji citiraju ovaj
rad](https://scholar.google.com/scholar?cites=12328830631048386999&as_sdt=2005&sciodt=0,5&hl=en), možete vrlo
jednostavno potvrditi da nijedna od njih ne tvrdi da cjepiva nisu učinkovita, i da postoji puno veći broj studija koje
upravo potvrđuju da cjepiva _jesu_ učinkovita (`[54]` na slici je primjer citata ove studije).

![https://doi.org/10.3390/vaccines11091408]({{ 'assets/img/bakic-vs-ceci/infodemija-studija-citat.png' | relative_url }})

_Međutim_ problem _memory imprintinga_ stvarno postoji, ne samo za COVID, nego za više različitih vrsta virusa. Između
ostalog, to je jedan od problema u razvoju cjepiva za HIV, jer [HIV virus jako brzo
mutira](https://en.wikipedia.org/wiki/HIV#Genetic_variability).

Također važno za spomenuti: _memory imprinting_ nije vezan samo za cjepiva, nego i za imunološku reakciju nakon
"prirodne" infekcije.

Dakle, zaključak svega je da **_neke_ vrste cjepiva nisu učinkovite protiv _nekih_ vrsta brzo mutirajućih virusa, i
znanstvenici moraju još dosta raditi na tome da zaobiđu mehanizam _memory imprintinga_ kako bi poboljšali cjepiva u
budućnosti**. Stvarno, to je sve, ništa manje ni više od toga.

OK, ali što to znači u kontekstu Bakića, Infodemije, i ove cijele objave, i zašto uopće trošimo vrijeme na sve ovo?

Zato što pokazuje na vrlo jasnom primjeru kako nastaju šarlatani poput Bakića-Kugoljuba i stranice poput Infodemije. I
jedni i drugi uzimaju informacije koje ne razumiju, i koje su puno kompleksnije nego što ih _naslov_(!) jednog WSJ članka
prikazuje, da bi svojim religioznim - i naivnim - sljedbenicima prodali priču o tome kako su _sva cjepiva potpuno
neučinkovita u sprječavanju širenja virusa_, iako za to imaju doslovno nula dokaza.

Ono što Bakić i Infodemija imaju je _mišljenje_, koje pokušavaju prikazati kao _znanost_. To postižu jednostavnim
očekivanjem da njihovi čitatelji neće provjeravati informacije koje im se prodaju, jer se njihovi čitatelji već slažu s
njima: svi znanstvenici na svijetu su idioti koji pišu gluposti, ali Nenad Bakić-Kugoljub i njegovi sljedbenici su
otkrili tajne svemira. Tako se lako izvuku s citiranjem članaka koji ne podržavaju ono što oni žele prodati, sve dok ne
zagrebete ispod površine.

Možda najvažnija stvar za zapamtiti u vezi ove vrste šarlatanstva:

> Trik je u tome da šarlatani uzmu nešto iz znanosti što sadrži neku istinu, pa prilagode i interpretiraju taman
dovoljno da vam prodaju zaključak koji žele, a taj zaključak nema veze s izvorima koje koriste. **Drugim riječima,
pretvaraju znanost u pseudoznanost**, kao pravi mali srednjovjekovni alkemičari.

## Zaključak

Nadam se da je sve iznad dovoljno dokaza da Bakića ne treba shvaćati ozbiljno, i da ga treba kontinuirano ismijavati. Ne
samo da smo "razotkrili" da Saša Ceci ima respektabilnu karijeru u znanosti, nego smo i na samo jednoj spin doktor
objavi pokazali da Bakić ne razumije modernu znanost, i da - slučajno ili namjerno - širi dezinformacije.

Nenad Bakić-Kugoljub je zapravo tipični "poduzetnik": čovjek koji je zamijenio posjedovanje novca s posjedovanjem
intelekta, i još gore - s posjedovanjem znanja. Radi se samo o mentalno malom čovjeku koji sebe shvaća previše ozbiljno,
i popularan je među drugim mentalno malim ljudima koji sebe smatraju jako pametnima. Zapravo u puno toga podsjeća na
Elona Muska, šarlatana s puno novca koji objektivno ne zna ništa o ničemu, ali laprda o svemu i svačemu. Sasvim
uobičajena pojava kad se netko okruži ljudima koji samo govore "da, šefe".

Nažalost, obojica imaju pristup medijima koji je disproporcionalan njihovoj važnosti, a pogotovo važnosti njihovih
mišljenja. Idealno bi bilo da ih možemo samo ignorirati, jer njihova mišljenja nisu puno različita od kvartovskih
alkoholičara, ali nažalost obojica svojim ponašanjem i širenjem dezinformacija rade ogromnu štetu društvu.

Čini se neizgledno da će ih mediji ignorirati, jer mediji vole clickbait. A stvari koje oni govore su savršena
kombinacija za clickbait: hrpa gluparija kojima ćete vjerovati ako nemate dovoljno znanstvene (ili medijske) pismenosti,
ili ćete biti temeljito frustrirani objavom jer _imate_ dovoljno znanstvene pismenosti, ali ćete svejedno kliknuti na
članak. Bakić jednostavno donosi klikove propaloj novinarskoj struci, i podilazi neoliberalnim egomanijacima koji
razmišljaju kao on - _kao najpametniji ljudi na cijelom svijetu_.

Nažalost, to je sve što Bakić donosi: klikovi, i širenje sifilisa. Pardon, napisao sam sifilisa? Htio sam reći COVIDa.

U svakom slučaju, ostavljam vas sa znanstvenim uspjesima Nenada Bakića-Kugoljuba:

![Bakićeva znanstvena postignuća i citati]({{ 'assets/img/bakic-vs-ceci/bakic-znanstvenik-1.gif' | relative_url }})
{: class="spoiler"}

Ups, pardon, kriva slika:

![Bakićeva znanstvena postignuća i citati]({{ 'assets/img/bakic-vs-ceci/bakic-znanstvenik-2.png' | relative_url }})
{: class="spoiler"}

Ups, pardon, _opet_ kriva slika:

![Bakićeva znanstvena postignuća i citati]({{ 'assets/img/bakic-vs-ceci/bakic-znanstvenik-3.png' | relative_url }})
{: class="spoiler"}
