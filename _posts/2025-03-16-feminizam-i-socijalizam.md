---
title: Socijalistički feminizam
published: true
---

# Socijalistički feminizam

Ovaj tekst je rezultat jedne relativno kratke rasprave na Twitteru, i iako definitivno nije u razini katastrofe koja je
[Nenad Bakić-Kugoljub][bakic-kugoljub] (jer nijedan od sugovornika u ovom slučaju nije znanstveno nepismen), isto je
vrijedna jednog manjeg teksta o argumentaciji (ili o nedostatku iste, sami procijenite).

## Uvod

Na objavi [čestitke][op] za (porijeklom socijalistički) [Međunarodni Dan Žena][iwd], pala je kritika o tome kako je
socijalizam zapravo loš za žene, jer _i socijalisti su se loše ponašali prema ženama_, i još zanimljivije, _jer
silovanja na istočnom frontu_. I jedno i drugo su, naravno, činjenice koje nisu upitne, ali isto tako nisu baš
ni dobra kritika objave, jer su obje replike (u različitoj mjeri) [_non sequitur_][non-sequitur] i [_red
herring_][red-herring].

![Originalna Twitter objava]({{ 'assets/img/socijalizam-i-feminizam/op.png' | relative_url }})

Nakon što sam pojasnio na što točno mislim, dobio sam ovaj _zanimljivi_ komentar na slici ispod, po kojem se nastavlja
"centrističko" izjednačavanje srpa i čekića i fašističkih simbola, jer su to "simboli koji su dokidali ljudska prava".

![Ivan Andabak op]({{ 'assets/img/socijalizam-i-feminizam/ia-1.png' | relative_url }})

![Zločinački katolički križ]({{ 'assets/img/socijalizam-i-feminizam/ia-2.png' | relative_url }})

Nakon što smo došli do zaključka da, hm, _dokazi za tvrdnje nisu potrebni_, ostavio sam link na knjigu [Why Women Have
Better Sex Under Socialism][better-sex], čija autorica je [Kristen Ghodsee][kristen-ghodsee], antropologinja koja se
inače bavi upravo tom temom - feminizmom i pravima žena u istočnoj Europi tokom i nakon SSSR-a, kao i Jugoslavije.

![Ivan Andabak - Nanette Funk]({{ 'assets/img/socijalizam-i-feminizam/ia-3.png' | relative_url }})

I to je otprilike gdje stvari postaju zanimljive.

Ali prije toga, moramo napisati generalno obrazloženje zašto nijedan od dva navedena argumenta s početka ovog teksta
nemaju smisla.

## Socijalizam i žene

Prvo, _i socijalisti su se loše ponašali prema ženama_. Kao što je odgovoreno i na Twitteru, naravno da jesu, _jer
tko nije_. Malo je teško pobjeći od povijesnog konteksta, i sasvim je očekivano da netko tko je živio prije dvjesto
godina nema naš moderni senzibilitet i moral po pitanju prava žena (dapače, moderni konzervativci se još uvijek muče s
istim). I najprogresivnijim povijesnim ličnostima se mogu iskopati citati u kojima su ispali najgori rasisti, seksisti,
ksenofobi, i štošta drugog. Zamka leži u tome da im sudimo po našim modernim kriterijima, odnosno _[presentism][]_.
Gotovo je neizbježno da će naši stavovi o feminizmu izgledati poprilično primitivno za 200 godina, jer naše poimanje
morala _uglavnom_ ide nabolje kroz povijest, neovisno o trenutno dominantnoj ideologiji.

> Digresija: presentism je generalno problem i s nacionalistima jer svaka nacija za sebe stvara svoju nacionalnu
mitologiju o "višestoljetnim težnjama" i sličnim izmišljotinama, iako je naš koncept nacije nešto vrlo moderno i
uopće nije postojao sve do kraja 18. / početka 19. stoljeća.

S druge strane, mnogi borci i borkinje za prava žena su kroz povijest bili socijalisti: [W.E.B. DuBois][dubois],
[He-Yin Zhen][heyin-zhen], [Hellen Keller][hellen-keller], [Friedrich Engels][engels], [Angela Heywood][angela-heywood],
[Thomas Sankara][thomas-sankara], [Sylvia Pankhurst][sylvia-pankhurst], [Jeanne Bouvier][jeanne-bouvier], [Rosa
Luxemburg][rosa-luxemburg], i mnogi _mnogi drugi zaboravljeni_. Za većinu od njih se u javnosti ne zna jer se vrlo
aktivno radi na skrivanju svih socijalističkih (i generalno ljevičarskih) postignuća, što je jedan od razloga zašto malo
ljudi zna da su npr. [Stephen Jay Gould][stephen-jay-gould] i [Albert Einstein][why-socialism] bili
socijalisti.

Povijesnih primjera je previše za nabrajanje, a čak su i autoritarni režimi poput SSSR-a i Kine dolaskom komunista na
vlast napravili ogromne pomake za prava žena:

![Kubanski feminizam]({{ 'assets/img/socijalizam-i-feminizam/cuba-family-code.png' | relative_url }})

Na slici: kubanski socijalistički pakao
{:.centered .smaller}

![Kineski feminizam]({{ 'assets/img/socijalizam-i-feminizam/lMAO.png' | relative_url }})

Na slici: kineska tamnica naroda
{:.centered .smaller}

Kao što se vidi po trećem odlomku na prethodnoj slici, naravno da je taj oblik feminizma imao svoja ograničenja i da je
bio daleko od savršenog, ali je u pravom smislu tog izraza uistinu bio _veliki skok naprijed_ za prava žena. Da li je
moglo biti bolje? Naravno. Uvijek može bolje. Ako je vaša kritika da nije sve ispalo savršeno - onda ok, _u pravu ste_.
<span class="blend">&#x1F91D;</span>

U međuvremenu, na desnici se još debatira smije li žena izaći iz kuhinje i koliko joj kratka smije biti suknja ako joj
se dozvoli taj izlazak. Ne znam kako se vi osjećate u vezi cijele stvari, ali osobno bi radije nesavršeni korak
naprijed, nego konzervativno nazadovanje ili stagnaciju.

## Socijalizam je loš za žene jer istočni front

![Ivan Andabak]({{ 'assets/img/socijalizam-i-feminizam/ia-4.png' | relative_url }})

Puno toga se događa u ovom komentaru.

### Staljinizam

Prvo što se događa je skretanje teme sa socijalizma kao ideologije (o čemu je bila moja originalna objava) na SSSR,
nešto što desničari i centristi jako vole koristiti - [_reductio ad Stalinum_][red-baiting]. Nije važno koja je tema
razgovora, važno je da ne smijemo dozvoliti da se niti jedna pozitivna rečenica izgovori o bilo čemu što ima veze sa
socijalizmom i komunizmom, a ima li boljeg načina da to spriječimo nego da iz ladice izvučemo ratne zločine pod
Staljinovom palicom?<span class="blend">&#x1f921;</span> Iz mog dosadašnjeg iskustva, kad netko koristi ovakvu
argumentaciju, onda nije važno što je SSSR postigao ili nije postigao, ni u kolikoj mjeri, _jer Staljin_ i _šest
goriliona mrtvijeh_ (isto naravno ne vrijedi za zapadnjačke sile, njihovu propagandu deepthroatamo bez problema, a
kritičare optužujemo za _whataboutism_).

Ono što ovakvo skretanje s teme uspješno postiže je dezinformacija - socijalizam se izjednačava s režimima za koje
ljevica ima puno više kritika, i puno _kvalitetnijih_ kritika od svega što su desnica i centristi ikad napisali. U
stvarnom životu, **socijalizam je bogata višestoljetna politička i ekonomska filozofija, koja je nastala kao reakcija na
kapitalističku eksploataciju i nezadovoljstvo liberalizmom. Socijalizam nije SSSR, ni Jugoslavija, ni Staljin, ni
Tito.**

Unutar socijalizma postoje desetci različitih modela (planski, decentralizirani, tržišni, sovjetski, mutualistički,
itd.), kao i varijanti (anarhistički, kršćanski, islamski, znanstveni, marksistički, tržišni, komunistički, sindikalni,
itd.). Ali ne, to ignoriramo! Čim netko spomene nešto pozitivno što je proizašlo iz te političke filozofije, moramo bez
ikakvog razmišljanja skrenuti temu na vrlo specifične stvari: Staljin, Venezuela(?), odavno razotkrivene laži o 100
milijuna mrtvih, i kako smo vidjeli na slici iznad, ratne zločine Crvene armije. Što nas dovodi do druge stvari koja se
događa u ovom komentaru...

### Djela i simboli

Na koji način su ratni zločini Crvene armije povezani sa socijalizmom? Želi li Ivan reći da su silovanja na istočnoj
fronti bila politički motivirana? Da su krasnoarmejci silovanjem instalirali socijalizam svojim žrtvama? Da su bili
inspirirani socijalističkom teorijom? Uistinu ne znam o kojoj vrsti mentalne gimnastike se radi, jer ako istu
primijenimo na bilo koju živuću ideologiju na svijetu, stvari se vrlo brzo raspadaju.

Primjera radi, pitajmo autohtone narode Sjeverne i Južne Amerike, Afrike, Australije, i dijelova Azije koliko dobra im
je donio katolički križ. Dapače, pitajmo žene u Poljskoj koliko dobrote im je donio katolički križ kroz zabrane pobačaja
i uskraćivanje zdravstvenih usluga. Pitajmo žene u Africi koliko dobra im je donijela zabrana kontracepcije koju
katolička crkva još uvijek širi na područjima gdje još uvijek postoji HIV u povećim brojevima. Koliko štete stvarno
nanose vatikanski glasnogovornici koji tvrde da kondomi ne štite od HIV-a? Hoćemo li zabraniti katolički križ? Simbol
kod kojim su kroz povijest počinjeni nebrojeni zločini, ratovi, silovanja, spaljivanja, mučenja, genocidi? Pod kojim se
još uvijek nanosi zlo?

Ivan, kao i mnogi, u ovoj situaciji radi logičku grešku i pod isti krov stavlja _ideologiju_, _simbole_ te ideologije, i
_djela_ koja su počinjena u ime iste. Zapravo je samo nasjeo na višedesetljetnu propagandu po kojoj su ljevica i desnica
"jednaki ekstremisti" (jer znate, fašisti i antifašisti, to je isto<span class="blend">&#x1f921;</span>).

![Enlightened Centrism]({{ 'assets/img/socijalizam-i-feminizam/cnh-puppies.jpg' | relative_url }})

Ukratko, postoji razlika između:

1. Socijalizma kao ideologije &#x2192; srpa i čekića &#x2192; i SSSR-a / Jugoslavije.
2. Katoličanstva kao ideologije &#x2192; križa / raspela &#x2192; i križarskih ratova, konkvistadora, inkvizicije, itd.
3. Nacizma/fašizma kao ideologije &#x2192; kukastog križa i ZDS &#x2192; i nacističke Njemačke / NDH, i holokausta.

Postavlja se pitanje, u sva tri slučaja, da li ideologija u sebi sadrži konkretne razloge da bi netko počinio zločin
**zbog** te ideologije, _i da ta osoba nije u krivu_? Pa, usporedimo!

1. Socijalizam u svojim elementarnim tekstovima uglavnom govori o radničkim pravima, ispravljanju ekonomske
   nejednakosti, ukidanju ekonomskog ropstva, itd. U revolucionarnoj grani socijalizma ima elementa nasilja u obliku
   revolucije (vrlo neočekivano!), ali to je nasilje uvijek usmjereno prema tiranima. Ista stvar bi se mogla
   argumentirati i za liberalne tekstove, pošto i oni zapravo ovise o vojnoj i policijskoj sili za očuvanje hijerarhija
   i pravila na koje se liberalizam oslanja. Upitno je da li postoji ijedan sustav društvenog uređenja koji u sebi nema
   element prisile i nasilja, jer čak i raznim vrstama anarhističkih uređenja mora postojati mehanizam za sprječavanje
   psihopata u manipulacijama i grabljenju moći.

   <!-- https://doi.org/10.2307/2708729 -->
   Stvari su naravno još kompliciranije ako za primjer uzmemo mladog Karl "Groucho" Marxa i mladog Engelsa, koji u
   svojim tekstovima vrlo jasno pokazuju utjecaj Jacobinaca na svoje razmišljanje, poprilično jasno objašnjene rečenicom
   da "oružje kritike ne može zamijeniti kritiku oružjem", kao i tvrdnjom da se fizičkom nasilju treba odupirati
   fizičkim nasiljem. To je ipak jedino poimanje revolucije u tom momentu povijesti. Međutim, stariji Marx i Engels ipak
   ostavljaju mogućnost mirne i legalne tranzicije u socijalizam, uz ostavljanja _mogućnosti_ nasilja protiv države ako
   ista ugnjetava radnike. Sami koncept revolucije postaje puno _maglovitiji_, jer se jednim dijelom odnosi i na
   "društvenu" revoluciju, u smislu mirnog rušenja starih struktura moći i, zapravo, _evolucije_ u neki drugi oblik
   društvenog uređenja.

2. Katoličanstvo, odnosno kršćanstvo općenito, je uglavnom prihvaćeno kao da se _trudi_ širiti poruku mira, ljubavi, i
   tolerancije. U praksi, kao i sve religije i _sveti_ tekstovi, i Biblija je vrlo podložna interpretacijama, pošto u
   sebi ima veliku količinu _prispodoba_ o genocidima s božjim blagoslovom. To je savršeno normalno za kolekciju knjiga
   kojima su Izraelci gradili svoju plemensku i nacionalnu mitologiju, nisu ni prvi ni zadnji.

   Tako smo došli do prisilnog pokrštavanja cijelih kontinenata, silovanja, spaljivanja vještica, i koječega - u ime
   Boga i Križa. Pa opet, većina modernih katolika/kršćana se ne bi složila s tom porukom, niti traže da se zabrani
   prikazivanje križa, iako bi količina krvi prolivene u ime istog vjerojatno višestruko nadmašila sve što je ikad
   počinjeno pod srpom i čekićem. (Opet, molim vas kao Isusa da se suzdržite od nepovijesne tlapnje o "[100 milijuna
   mrtvih][black-book]", ionako se ne želite igrati statistikom smrtnosti ako podržavate kapitalizam.)

3. Nacizam i fašizam u svojim "svetim" knjigama zazivaju smrt Židova i drugih _Untermensch rasa_, u koje su ubrojani i
   Slaveni, i vrlo eksplicitno su ksenofobne i šovinističke. Za razliku od socijalizma i kršćanstva, nacizam i fašizam
   imaju u sebi ugrađene i ideje o genetskoj/biološkoj superiornosti svoje nacije naspram svih drugih, i poprilično jaku
   crtu eugenike.

   To je vrlo direktno inspiriralo masakre, genocide, prisilne sterilizacije, osvajačke ratove, i deportacije. Mislim da
   ovu poantu ne treba nešto puno elaborirati. <span style="font-size:smaller;">(Digresija: Isto je vrijedno spomenuti
   posebni slučaj slavenskih nacista i fašista, kolaboracionista svih vrsta - u koje se ubrajaju i ustaše i četnici -
   gdje je cijela stvar zapravo poprilično smiješna jer se radi o ljudima koji su se borili na strani ideologije koja
   njih same definira kao nižu rasu koja zaslužuje smrt.)</span>

Razlika između ove tri ideologije je u tome što u slučaju socijalizma ne možete povući direktnu ideološku crtu između
čovjeka koji je socijalist i bilo kojeg zločina, dok u nacizmu i fašizmu možete - krajnji cilj je uvijek genocid neke
_outsiderske_ grupe ljudi, [uz različite izgovore](https://www.youtube.com/watch?v=5Luu1Beb8ng). Kršćanstvo je (jednako
kao i Islam i druge religije) na pomalo tankoj grani u ovoj situaciji, jer Biblija uistinu sadrži prozu koja vrlo
eksplicitno zaziva smrt _božjih neprijatelja_, iako na drugim mjestima postoji vrlo jasna "ne ubij" zapovijed. Za većinu
ljudi kršćanstvo ipak predstavlja miroljubivu koegzistenciju s drugim ljudima, samo što sama ideologija pati od tog
istog problema kao i sve druge religije - interpretacija arhaičnih tekstova koje su pisali polu-pismeni ljudi stoljećima
ranije. Čak i religije koje su svugdje na glasu kao miroljubive [pate od tog problema pod utjecajem nacionalizma i
tribalizma][militantni-budizam].

Ali, možemo ići još korak dalje: što ako se netko naoruža i napravi genocid, eksplicitno zazivajući ideologiju X kao
svoju primarnu motivaciju? Iznenađujuće, to i dalje ne znači da je ideologija X _intrinzično genocidalna_. Primjera
radi, Anders Breivik je (tautološki rečeno) nacistički klošar koji je u ime zaštite kršćanstva i "zapadne civilizacije"
počinio teroristički napad - trebamo li radi njega zabraniti križ i kršćanstvo? _Je li njegova interpretacija kršćanstva
ispravna?_

Velika većina kršćana će reći ne. Ali, ovisno o političkim uvjerenjima, mnogi centristi i većina desničara će jednake
terorističke činove koje počini neki islamski ekstremist koristiti za osuđivanje Islama kao nasilne ideologije. Jer,
eto, "nije naš". Čak i ako to nije namjerno maliciozna interpretacija, u najmanju ruku je licemjeran stav. Jednako
vrijedi i za zločine koje su počinili (stvarni ili samoprozvani) ljevičari kroz povijest.

Na kraju, da malo karikiramo: zamislite da se netko naoruža i izvrši teroristički napad pozivajući se na diferencijalne
jednadžbe kao svoju inspiraciju i motivaciju. Morali bi se junački potruditi da nađete direktnu ideološku poveznicu
između diferencijalnih jednadžbi i tog terorističkog napada, kao što vam treba i dosta gimnastike da kažete da je srp i
čekić kriv za silovanja na istočnoj fronti (kao uostalom i [silovanja na zapadnoj strani i simboli tih
vojski][zapadni-front], pa malo tko zagovara zabranu savezničkih zastava i religijskih simbola - _možda bi trebali_?).

Ukratko, izjava o istočnom frontu je čista besmislica i jeftini retorički trik. Istina, kod većine ljudi vrlo uspješan i
učinkovit, _ali ne i u Eterniji_. Ipak, ne mislim da je Ivan u ovom komentaru ciljao na to da cijela stvar bude trik,
jasno mi je da ima dobre namjere, jer za razliku od Bakić-Kugoljuba, Ivan nije klaun, ali - _može to i bolje_. Kad smo
kod toga...

## Kritike Kristen Ghodsee

Kad sam vidio komentar s esejom koji je kritika autorice, prva reakcija mi je bila - _zašto bi netko imao spreman ovaj
link?_ Srećom, izgleda da se radilo o guglanju, a ne spremnosti (jer to bi bila čudna stvar za biti spreman). Naime, ako
odete na stranicu Wikipedije Kristen Ghodsee i pogledate pod [Scholarly feminist review][kristen-feminist-review], link
koji je Ivan stavio je zapravo drugi citation u toj sekciji.

![Kristen Ghodsee wiki citation]({{ 'assets/img/socijalizam-i-feminizam/ia-5.png' | relative_url }})

Jednom kad kliknete na njega, esej se nalazi iza paywalla:

![Kristen Ghodsee wiki citation]({{ 'assets/img/socijalizam-i-feminizam/nanette-funk-paywall.png' | relative_url }})

Ali to još nije sve! Naime, linkani tekst je zapravo _odgovor na odgovor na esej_ koji kritizira Kristen i druge
autorice. Zapravo je redoslijed čitanja sljedeći:

* DOI: 10.1177/1350506814539929 - [A very tangled knot: Official state socialist women's organizations, women's agency and feminism in Eastern European
  state socialism][doi1-tangled-knot]
* DOI: 10.1177/1350506815571264 - [Untangling the knot: A response to Nanette Funk][doi2-untangling]
* DOI: 10.1177/1350506815592759 - [(K)not so: A response to Kristen Ghodsee][doi3-knot-so]

S obzirom na to da ova tri teksta stoje iza paywalla, i skupa imaju nekih ~25 stranica teksta (bez citationa), nagađam
da ih Ivan nije pročitao prije komentiranja.

Ali Dobri Skeletor nije Ivan Andabak.<span class="blend">&#x1F609;</span>

### Sadržaj eseja

#### A very tangled knot

_A very tangled knot_ počinje s objašnjenjem da se u eseju radi o tome da autorica (Nanette Funk) osporava tvrdnju
skupine feministica (koje ona sugestivno naziva "Revisionist Feminist Scholars", vidi pod [poisoning the
well][poisoning-the-well]) da su službene (državne) socijalističke ženske organizacije i pokreti bili stvarno
feministički. Zapravo, bolje da imamo referencu na točan citat:

![Funk 'A very tangled knot' abstract]({{ 'assets/img/socijalizam-i-feminizam/funk-1.png' | relative_url }})

Prvo što malo upada u oči prije čitanja eseja je postavljanje [lažne dihotomije][false-dichotomy] - navedene
organizacije su mogle biti istovremeno i _pro-women_ i _‘transmission belts’ of communist parties_. Kao što znamo,
organizacije s najboljim namjerama često naprave nešto loše, kao što i organizacije s najgorim namjerama mogu slučajno
napraviti nešto pozitivno. U ovom slučaju je sasvim moguće da neka stranka promovira prava žena zato što njima to paše
da bi se održali na vlasti, i prava žena im možda nisu na prvom mjestu (dapače, vrlo je vjerojatno da je tako, bar u
nekim slučajevima), ali to ne umanjuje vrijednost pomaka u ženskim pravima koje takve organizacije mogu, ili jesu
postigle.

U prvom dijelu eseja autorica kritizira službene feminističke organizacije u mnogim zemljama SSSR-a i Jugoslaviji zato
što su zapravo imale monopol, sve "_ne-komunističke_" organizacije su pogašene i apsorbirane u "_komunističke_", koje su
blagoslovljene od strane vlasti. Što je sasvim legitimna kritika, vjerojatno za takvo nešto nije bilo potrebe van
centralizacije moći koju su provodile vlasti u postratnom SSSR-u i Jugoslaviji.

![Funk 'A very tangled knot' drugi odlomak]({{ 'assets/img/socijalizam-i-feminizam/funk-2.png' | relative_url }})

U nastavku autorica objašnjava razliku između _aktivne_ i _proaktivne_ feminističke organizacije, kritizirajući
pritom sve "aktivne ali ne proaktivne" organizacije koje su uvodile i provodile mnoge feminističke politike koje su
došle državnom uredbom. Drugim riječima, autorica smatra da te organizacije nisu bile _agenti za prava žena_, nego
_državni instrument_. Što je, opet, lažna dihotomija - organizacije mogu biti i jedno i drugo istovremeno. Ipak,
autorica ne negira činjenicu da su "komunističke" feminističke organizacije ipak radile pozitivne stvari za žene:

![Funk 'A very tangled knot' Bonfliglioli]({{ 'assets/img/socijalizam-i-feminizam/funk-3.png' | relative_url }})

U drugom dijelu eseja, autorica preispitiva koliko su feminističke organizacije pod SSSR-om zapravo bile feminističke -
jesu li djelovale _za_ ili _protiv_ interesa žena. Autorica navodi puno primjera za i protiv, jer rezultat je, sasvim
očekivano, mještovit: u nekim stvarima se slaže da su bile progresivnije od zapadnjačkih, dok u drugima nisu. Npr.
žene u zapadnoj Njemačkoj su dobile pravo na pobačaj i porodiljni zato što su svi čuli za velika poboljšanja ženskih
prava u istočnoj Njemačkoj.

U samom zaključku, autorica kaže da bi feministice trebale uzeti sve ono što je valjalo u tim institucijama, _bez da ih
proglašavaju feminističkima_.

_**Zašto?**_ Nije obrazloženo.

![Funk 'A very tangled knot' Bonfliglioli]({{ 'assets/img/socijalizam-i-feminizam/funk-4.png' | relative_url }})

Između ostalog, glavna poanta cijele kritike je, čini se, da postoji opasnost od "pojednostavljenja povijesti", i da se
"zaborave negativne strane tih režima". (Ozbiljno? Ako napišemo nešto pozitivno o pravima žena u SSSR-u, odjednom ćemo
zaboraviti sve negativne strane? Kojom magijom?)

#### Untangling the knot

U ovom kratkom odgovoru, Kristen Ghodsee odgovara kao _jedna od devet autorica koje se kritizira_, i ne govori u ime
cijele skupine.

Autorica se slaže - da, _naravno da su feminističke organizacije imale ograničenja u djelovanju_, jer svaka država uvodi
ograničenja, bez obzira na to je li "komunistička", "socijalistička", ili "kapitalistička". Kao primjer navodi
feminističke organizacije u Americi (Congress of American Women, Women's Strike for Peace, Women's International League
for Peace and Freedom) koje su također bile pod nadzorom tajnih službi i bile proganjane, a slučaju CAW-a, čak i zabranu
djelovanja u sklopu "Red Scare" lova na vještice. Ispada da korištenjem logike iznad, ni feministice u Americi nisu
imale slobodu, i ne bi se trebale zvati feministicama?? Ili...nešto.

Ghodsee nakon toga kritizira podjelu na "aktive" i "proaktivne" organizacije, jer postoji skrivena implikacija da samim
činom što su unutar (nazivno) komunističkog režima, žene nisu imale svoje ciljeve i motivaciju, kao ni vjerovanja.

![Ghodsee 'Untangling the knot']({{ 'assets/img/socijalizam-i-feminizam/ghodsee-1.png' | relative_url }})

Autorica nakon toga pokušava promijeniti treću premisu u nešto što ima smisla, međutim sve se svodi na to da _nema šanse
da postoje samostalne i autonomne žene komunistice, koje su to svojom voljom_. Drugim riječima, sve žene koje nisu
liberalnih i anti-državnih svjetonazora ne mogu biti "prave feministice".

Zapravo, ne mogu napraviti bolji sažetak od zadnja dva paragrafa eseja:

![Ghodsee 'Untangling the knot']({{ 'assets/img/socijalizam-i-feminizam/ghodsee-2.png' | relative_url }})

#### (K)not so

U trećem i zadnjem dijelu ove sage, onom koji je zapravo citiran na Wikipediji, autorica navodi još par primjera gdje su
prava žena bila ograničena od strane države. Također kaže da su sve varijante treće premise koje Ghodsee navodi zapravo
_strawmanning_, i da ona nigdje ne tvrdi da nije bilo nikakvog benefita za žene, tj. da je nemoguće imati ikakvu slobodu
pod takvim režimima. Ali smatra da su slobode u socijalističkim organizacijama bile ograničene i neizvjesne. (Vrlo
pronicljivo, da ona to nije napisala, mi to sigurno nikad ne bi saznali! <span class="blend">&#x1f921;</span>)

Opet, ovo sve iznad je _vrlo_ grubi sažetak cijele razmjene, i preporučam da sami pročitate sve ako ste znatiželjni.

## Zaključak

Da se vratimo na originalni komentar, "_Pretjerivanje u želji prikazivanja socijalizma i komunizma kao pozitivnih za
žene imalo je za posljedicu zanemarivanje tog sustava kao primarno opresivnog._"

U samom startu je to malo promašena kritika, jer nijedna od autorica niti u jednom momentu nije (bar koliko je meni
poznato) htjela prikazati SSSR kao iole manje opresivan nego što je bio. Dapače, vrlo otvoreno pričaju o tome. Ono o
čemu pričaju je da ta "big daddy _tamnica naroda_" ipak nije bila onakvom kakvom su je prikazivali u hladnoratovskoj
propagandi, nego da je bilo i pozitivnih promjena i događaja.

Komunizam i socijalizam _kao ideologije_ ipak _jesu_ bile pozitivne za prava žena. Sufražetkinje iz Britanije i SAD-a su
gledale na Rusiju, i kasnije na SSSR kao izvor inspiracije za prava i slobode za koje se mogu boriti. To je neupitna
činjenica, na jednak način kao i to da je SSSR kroz različite periode svog postojanja bio itekako opresivan. I to sve
bez da ulazimo u socijalističke i komunističke [pokrete otpora](https://weristwalter.eu/stories/categories-women/) i
antikolonijalne revolucije koje su se događale tokom 20. stoljeća, koje su omogućile skroz nova prava milijunima žena
diljem svijeta, čak i kad bi kasnije neslavno propale pod fašističkom čizmom (i često uz pomoć "naprednog" zapada).

![Time - The Radical Reason Why March 8 Is International Women’s Day]({{
'assets/img/socijalizam-i-feminizam/time-international-womens-day-history.png' | relative_url }})

![Valentina Terechkova]({{'assets/img/socijalizam-i-feminizam/valentina-terechkova.jpeg' | relative_url }})

Hrvatska je već 30+ godina u "zapadnoj sferi" država, i svima koji imalo prate geopolitiku je jasno da je RH u jako malo
toga zapravo neovisna država. Gotovo svi relevantni mediji u toj sferi imaju (najblaže rečeno) sklonost da se sve što
ima veze s pojmovima "socijalizam" i "komunizam" prikazuje u negativnom svjetlu. Što se toga tiče, nismo se niti
najmanje makli od hladnoratovske propagande koja sve "istočno" prikazuje kao jadno, bijedno, neuko, nepismeno,
siromašno, ali isto tako i korumpirano, diktatorski, itd. I koliko god neki likovi s leptir mašnama to ne žele, "zapad"
i nas ubraja u sve te "balkanske kategorije", do te mjere da postoje i ljudi među nama koji o sebi razmišljaju na taj
način.

Istok, odnosno u ovom primjeru SSSR i Jugoslavija, se prikazuje kao fundamentalno drukčiji od zapada. Oprečan. Tu žive
neki divlji ljudi - barbari - kojima nema spasa, poznaju samo čvrstu diktatorsku ruku, itd itd do besvijesti. To je
jednostavno anti-znanstveni pristup povijesti, antropologiji, ali i biologiji i psihologiji.

Koji je krajnji rezultat toga?

Pa, čak i ako zanemarimo cijeli sadržaj ove razmjene između Funk i Ghodsee, ima nešto i u samoj automatskoj, kako se
kaže na selu - _knee-jerk_ reakciji da, nakon što čujete nešto pozitivno o SSSR-u odete na Wikipediju i tražite kritiku.
Odakle dolazi taj poriv da sve vezano uz bilo koji lijevi (ili "lijevi", ako pitate nekoga na ljevici umjesto desničara
i liberala) režim prikažemo u negativnom, i _isključivo_ negativnom svjetlu? Ne samo to, nego i da obavezno ostavimo
komentar na tu temu, da ne bi prošla neopaženo i sama činjenica da neka "socijalistička" knjiga ima i kritiku?

Drugim riječima, ako netko napiše nešto pozitivno o antičkom grčkom društvu, ostavljamo li svaki put komentar ispod tih
objava o tome kako [_ackchyually_](https://knowyourmeme.com/memes/ackchyually-actually-guy) grčko društvo je počivalo na
robovlasništvu i bilo je svjetlosnim godinama daleko od bilo kakvog modernog shvaćanja demokracije? Ili se to, da
prostite, _već zna_, i nema potrebe za ponavljanjem?

Je li moguće, možda, u teoriji, da [_confirmation bias_](https://en.wikipedia.org/wiki/Confirmation_bias) i ideologija
imaju nešto s tim porivom?

![Ghodsee i socijalistička postignuća]({{ 'assets/img/socijalizam-i-feminizam/ghodsee-achievements.png' | relative_url
}})
{:.full}
(Da stvar bude smješnija, ovaj citat sam otkrio nakon što sam već napisao cijeli ovaj tekst)
{:.centered .smaller .}

SSSR ne postoji već desetljećima, kao ni Jugoslavija. Možda nije loše vrijeme da se, ako nigdje drugo, [bar u akademskim
krugovima](https://www.youtube.com/watch?v=YV_INbMKoMU) počne pisati o njima na malo objektivniji način od
hladnoratovske propagande, i birtijskog debatiranja s ljubiteljima ustaša i četnika. Činjenica je da, unatoč tome što
ustaše i četnici danas [tvrde][ustaske-likvidacije-fakes] [svašta][rankovic-izmisljeni-citat], [Jugoslavija nije bila
totalitarni režim]({{'totalitarizam' | relative_url }}). Ne, nije sve bilo tako crno kako se piše, kao što nije bilo ni
tako divno na zapadu kako se piše. Kao i većina drugih disciplina ljudskog djelovanja, i povijest je uvijek
kompliciranija nego što se na prvu čini, što, siguran sam, Ivan zna bolje od mene. Začudo, raj na zemlji nije postojao
ni na "zapadu" ni na "istoku".

Podsjeća me ova cijela situacija na nešto što je davno napisao Michael Parenti, pa ću vrlo grubo parafrazirati njega za
kraj ovog teksta:

> Antikomunistička propaganda pretvara bilo koji podatak o "komunističkim" režimima u dokaze za zlo komunizma. Ako su
crkve u Jugoslaviji prazne, onda je to zato što je religija pod opresijom; ali ako su crkve pune, onda to znači da narod
odbija komunističku ateističku ideologiju. Ako radnici štrajkaju, onda je to zato što su protiv radničkog
samoupravljanja; ali ako ne štrajkaju, to je zato što ih UDBA nadzire i nemaju slobodu. Ako je nestašica bilo čega, onda
to znači da je ekonomski sustav disfunkcionalan i korumpiran; a ako se dogodi bilo koje poboljšanje, to je samo znak da
zli komunisti umiruju narod da bi ih još čvršće držali pod kontrolom.

> Ako žene ne sudjeluju u antifašističkim udrugama,
to je zato što odbijaju zli komunistički režim; a ako sudjeluju, onda to nije njihovom voljom nego ih režim prisiljava.

[op]: https://twitter.com/DobriSkeletor/status/1765989073393778723
[iwd]: https://en.wikipedia.org/wiki/International_Women%27s_Day
[non-sequitur]: https://www.logicallyfallacious.com/logicalfallacies/Non-Sequitur
[red-herring]: https://en.wikipedia.org/wiki/Red_herring
[bakic-kugoljub]: {{ site.baseurl }}{% link _posts/2023-09-11-nenad-bakic-vs-sasa-ceci.md %}
[better-sex]: https://en.wikipedia.org/wiki/Why_Women_Have_Better_Sex_Under_Socialism
[kristen-ghodsee]: https://en.wikipedia.org/wiki/Kristen_Ghodsee
[presentism]: https://en.wikipedia.org/wiki/Presentism_(historical_analysis)
[dubois]: https://en.wikipedia.org/wiki/W._E._B._Du_Bois
[engels]: https://en.wikipedia.org/wiki/Friedrich_Engels
[heyin-zhen]: https://en.wikipedia.org/wiki/He_Zhen_(anarchist)
[hellen-keller]: https://en.wikipedia.org/wiki/Helen_Keller
[angela-heywood]: https://en.wikipedia.org/wiki/Angela_Heywood
[thomas-sankara]: https://en.wikipedia.org/wiki/Thomas_Sankara
[sylvia-pankhurst]: https://en.wikipedia.org/wiki/Sylvia_Pankhurst
[jeanne-bouvier]: https://en.wikipedia.org/wiki/Jeanne_Bouvier
[rosa-luxemburg]: https://en.wikipedia.org/wiki/Rosa_Luxemburg
[why-socialism]: http://www.exponentialimprovement.com/cms/uploads/Einstein%20on%20Why%20Socialism.pdf
[stephen-jay-gould]: https://en.wikipedia.org/wiki/Stephen_Jay_Gould
[red-baiting]: https://en.wikipedia.org/wiki/Red-baiting
[zapadni-front]: https://www.spiegel.de/international/germany/book-claims-us-soldiers-raped-190-000-german-women-post-wwii-a-1021298.html
[black-book]: https://www.reddit.com/r/AskHistorians/comments/7n6ql2/is_the_black_book_of_communism_an_accurate_source/
[militantni-budizam]: https://gulfnews.com/world/asia/untold-story-of-brutal-rise-of-militant-buddhism-it-is-our-duty-to-fight-1.65123433
[kristen-feminist-review]: https://en.wikipedia.org/wiki/Kristen_Ghodsee#Scholarly_feminist_review
[doi1-tangled-knot]: https://doi.org/10.1177/1350506814539929
[doi2-untangling]: https://doi.org/10.1177/1350506815571264
[doi3-knot-so]: https://doi.org/10.1177/1350506815592759
[poisoning-the-well]: https://www.logicallyfallacious.com/logicalfallacies/Poisoning-the-Well
[false-dichotomy]: https://www.logicallyfallacious.com/logicalfallacies/False-Dilemma
[ustaske-likvidacije-fakes]: https://lupa.lupiga.com/politika-i-drustvo/fotografija-ustaske-likvidacije-manipulativno-se-koristi-kao-prikaz-partizanskih-zlocina
[rankovic-izmisljeni-citat]: https://lupa.lupiga.com/drustvene-mreze/je-li-aleksandar-rankovic-uistinu-rekao-da-su-vlasti-fnrj-od-1945-i-1951-likvidirale-586-000-narodnih-neprijatelja
