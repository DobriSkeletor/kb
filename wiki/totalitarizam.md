---
title: Totalitarizam
published: true
---

# Totalitarizam

Pošto se u zadnje vrijeme dosta arlauče o totalitarizmu iz usta vatikanske političke organizacije poznate pod nazivom
~~"Dvostruka Penetracija"~~ "Domovinski Pokret", možda ne bi bilo loše da im doniramo materijale za njihov planirani
muzej!

![Muzej Dvostruke Penave](assets/img/totalitarizam-dvostruka-penetracija-penava-muzej.png)

Naime, ako potražite definiciju [totalitarizma][wiki], bit ćete vjerojatno zbunjeni jer je zapravo jako loše definiran,
i postoji više različitih definicija s nekim preklapanjima.

![Totalitarizam](assets/img/totalitarizam-wikipedia.png)

Generalno, fokus svih pokušaja definicija je "još ekstremnija" verzija diktature, u kojoj država i/ili diktator
kontroliraju sve aspekte društva i života svojih stanovnika. Također se navodi da je razlika između autoritarizma i
totalitarizma u tome što pod autokracijom država dopušta razne slobode, dokle god njezin autoritet nije na nijedan način
ugrožen; za razliku od totalitarizma koji pokušava kontrolirati i misli/razmišljanje svog naroda.

Jedna od zanimljivosti koje ćete pronaći na Wikiju je to da se u totalitarne režime (gotovo uvijek) ubrajaju _fašizam_,
_nacizam_, _staljinizam_, ali i _religiozni_ (islamski i katolički) totalitarizam, uz velike debate koji su zapravo
kriteriji "objektivni", i na koje režime ih možemo primijeniti.

Kriteriji koji se čine najšire prihvaćenima su ipak:

* država koja ima praktično neograničenu moć
* država koristi tu svoju moć za kontroliranje svih aspekata društva:
    * obitelj
    * religiju
    * obrazovanje
    * društvene odnose
    * ekonomiju
    * ...itd

Sve skupa, pojam je toliko _maglovito_ loše definiran da je zapravo akademski beskoristan, i svatko može uvrstiti što
god hoće pod totalitarizam, a Wikipedija podliježe liberalnim i generalno zapadnjačkim ideologijama, pa tu ima jako puno
nelogičnosti. Primjera radi, u članku nigdje nije navedena južnokorejska diktatura koja je bila minimalno jednaka
sjevernokorejskoj po brutalnosti, ali je bila pod zapadnjačkom imperijalističkom zaštitom, pa se o tome ne priča
pretjerano.

Detalje problematične definicije totalitarizma ostavljam vama na istraživanje, jer poanta ovog kratkog teksta je da
skrenemo pozornost na nešto skroz drugo.

## Totalitarni režimi

Možda vam je promaklo, ali _nigdje u tom članku nema spomena Jugoslavije_. Dapače, ako odemo na odvojeni članak na
Wikipediji, [List of totalitarian regimes][wiki-list], ne samo da nema Jugoslavije - nego umjesto Jugoslavije ima NDH! I
ne samo da ima NDH, nego ga ima i pod ideologijom [_klerikalnog fašizma_][clerical-fascism], onoga nečega _je ne sais
quoi_ oko čega se desničari često prave tupavi i mutavi s pitanjima poput "a šta je to?", i "samo izmišljaš pojmove".

![Totalitarni NDH](assets/img/totalitarizam-ndh.png)

Na slici: svi totalitarni režimi na području današnje RH
{:.centered .smaller}

![Klerikalno-fašistički NDH](assets/img/totalitarizam-klerikalni-fasizam.png)

Na slici: primjer klerikalno-fašističkog režima, s prigodnim blaženicima
{:.centered .smaller}

## Jugoslavija

Pošto smo gore iznad zaključili da je pojam totalitarizma jako loše definiran, i da Wikipedija ima zapadnjački
liberalni bias, uvijek je moguće da neki ustaško-četnički aktivist editira stranicu i doda Jugoslaviju u listu nakon što
pročita ovaj tekst. Kako god bilo, na listi je u trenutku pisanja ovog teksta - nema. Neovisno o tome, Wikipedija je
ionako samo početna točka za dokaze, pa i samo dodavanje vjerojatno ne znači puno ako nema dobre izvore.

Ali - što ako možemo unaprijed isključiti Jugoslaviju iz totalitarnih režima koristeći svima omiljeni _facts and logic_?
Jer, vjerovali ili ne, imamo i znanstveni rad na ovu temu!

![Was Tito’s Yugoslavia totalitarian?](assets/img/totalitarizam-jugoslavija.png)

Rad zapravo nije dug i ima samo 9 stranica ([DOI][]), u njemu se nalazi opći pregled političke i društvene situacije, i
analizira da li Jugoslavija zadovoljava kriterije totalitarizma kako su ga definirali Carl J. Friedrich i Zbigniew K.
Brzezinski u svojoj knjizi _Totalitarian dictatorship and autocracy_ iz 1965., koju autori smatraju najjasnijom
definicijom.

Uz napomenu da je Brzezinski poznati hladnoratovski antikomunist, čisto da ne mislite da je definiciju izmislio neki
pristrani ljevičar, nego baš naprotiv.

I, što kaže rad?

### Politika

Politički, Jugoslavija se kategorizira kao neka vrsta _poliarhije_ - ni demokracije, ni diktature. Postojao je politički
pluralizam, federalne države su imale autonomiju, i nije postojao "Veliki Vođa" koji donosi staljinističke odluke kakve
desnica zamišlja. Postojali su ipak neki protokoli, zakonski i pravni okviri koji su se poštivali na svim političkim
razinama, unatoč tome što se oko Tita održavao kult ličnosti.

![Jugoslavija - poliarhija a ne diktatura](assets/img/totalitarizam-polyarchy.png)

### Tajna policija

Svima _nadraža_ UDBA: u poslijeratnom periodu se provode zatvaranja političkih protivnika, kao i cenzura medija.
Međutim, nakon smjene A. Rankovića, broj špijuna i dosjea se drastično smanjuje, tajne službe postaju fragmentirane,
i daleko više ograničene nego što to zahtijeva definicija totalitarizma.

![Jugoslavija - ograničena UDBA](assets/img/totalitarizam-udba.png)

### Ekonomija

Ekonomska struktura se dosta mijenjala kroz životni vijek Jugoslavije, pa je teško ocijeniti kao jednu cjelinu, ali
autori primjećuju jasan nedostatak centralne kontrole ekonomije. Iako je većina ekonomista smatrala da Jugoslavenska
ekonomija nije _učinkovita_, nitko je nije smatrao totalitarnom jer jednostavno nije postojala centralna kontrola i
koncentracija moći u ekonomskom smislu. Odnosno, kako navodi tekst, jugoslavenska ekonomija je zapravo najviše ličila na
[tržišni socijalizam][market-socialism].

![Jugoslavija - ekonomija](assets/img/totalitarizam-jugoslavija-ekonomija.png)

### Kultura i religija

Kultura - ne:

![Jugoslavija - kultura](assets/img/totalitarizam-jugoslavija-kultura.png)

Religija - također ne:

![Jugoslavija - religija](assets/img/totalitarizam-jugoslavija-religija.png)

Autori čak rade kontrast sa SSSR-om u kojem je do 1990. izlazio samo _Journal of the Moscow Orthodox Patriarchate_,
kao jedina dozvoljena religiozna publikacija.

Zanimljivo kako neki još uvijek uživaju u laganju da se _nije smjelo u crkvu_, dok istovremeno te iste crkve tiskaju
milijunske naklade svoje propagande.<span class="blend">&#x1f921;</span>

### Vojska

U početku - da, kasnije - ne:

![Jugoslavija - vojska](assets/img/totalitarizam-jugoslavija-vojska.png)

### Ostalo

Autori su pod ostalo stavili "čistke", odnosno ili _stvaranje_ ili _uništavanje_ društvenih struktura, i ispada da ni u
toj kategoriji Jugoslavija nije totalitarna:

![Jugoslavija - ostalo](assets/img/totalitarizam-jugoslavija-ostalo.png)


### Zaključak?

Ukratko, ispada da je Jugoslavija u svojim ranim poslijeratnim godinama imala neke elemente totalitarizma u obliku
suzbijanja vjerskih organizacija (za koje je važno spomenuti da su i katolička i pravoslavna crkva aktivno radile na
uništavanju Jugoslavije, pa to i nije toliko čudno iz perspektive samoodržanja režima), i konsolidiranja političke moći
kroz opresiju staljinista i drugih političkih neistomišljenika.

![Zaključak #1](assets/img/totalitarizam-zakljucak-1.png)

Međutim, od šezdesetih nadalje, federalne republike su generalno autonomni sudionici koji se brinu za svoje interese,
ekonomija nema centralnu komandu, i religijske organizacije imaju slobodu djelovanja, uz ograničenja za koja bi i danas
bilo dobro da postoje (religija i politika su kancerogeni spoj). Iako je Tito imao veliku moć, ona je i dalje bila
ograničena federalnim ustrojem države, pogotovo nakon ranog poslijeratnog razdoblja i posljedica [povijesnog 'ne'
Staljinu][tito-stalin-split].

![Zaključak #2](assets/img/totalitarizam-zakljucak-2.png)

Ne samo to, nego je i količina političke slobode i vojne autonomije koje su republike imale zapravo direktno doprinijela
raspadu:

![Zaključak #3](assets/img/totalitarizam-zakljucak-3.png)

## Zaključak!

Ukratko, znanstveni rad zaključuje da Jugoslavija _definitivno nije totalitarni režim_, i da svi imaju problema
u kategoriziranju Jugoslavije radi specifičnosti političkog ali i ekonomskog ustroja. Dapače, autori čak navode da -
iako Jugoslavija svakako nije bila demokracija - teško ju je proglasiti i autokracijom nakon šezdesetih. Najbliže što je
Jugoslavija došla totalitarizmu je direktno nakon Drugog svjetskog rata, u periodu gdje se režim obračunava s
kolaboracionistima, ali i kad se još uvijek nosi s terorističkim napadima ustaško-četničkih bandi, kao i staljinistima
koji su htjeli Jugoslaviju uvesti u pravi totalitaristički režim pod Staljinom.

Sad kad smo to riješili, svi nestrpljivo iščekujemo najavljeni muzej posvećen žrtvama totalitarnih režima, u kojem, osim
sekcije posvećene potlačenim staljinistima i četnicima s Bleiburga, ne sumnjam u to niti najmanje, će biti eksponati
posvećeni žrtvama genocidalne NDH, i osuda glavnih protagonista tog nacističkog prdeža od države - ustaša i četnika.

Sretno, _Domovinski Pokretše_! <span class="blend">&#x1F618;</span>

[wiki]: https://en.wikipedia.org/wiki/Totalitarianism
[wiki-list]: https://en.wikipedia.org/wiki/List_of_totalitarian_regimes
[clerical-fascism]: https://en.wikipedia.org/wiki/Clerical_fascism
[DOI]: https://doi.org/10.1016/j.postcomstud.2014.04.009
[market-socialism]: https://en.wikipedia.org/wiki/Market_socialism
[tito-stalin-split]: https://en.wikipedia.org/wiki/Tito%E2%80%93Stalin_split
