# O Wikiju

Većina informacija na ovim stranicama su osobno mišljenje Dobrog Skeletora stečeno čitanjem kilometara teksta, i kao
takvo je:

1. podložno promjenama, i
2. nije autoritativno u bilo kojem smislu.

Zašto `1.` i zašto `2.`? Sve je podložno promjenama zato što svaka intelektualno iskrena osoba _zna da ništa ne zna_
sa stopostotnom sigurnošću, otkrivanje novih informacija koje se kose sa postojećim mišljenjima i stavovima znači da
moramo napraviti evaluaciju tih mišljenja i stavova. Nijedan stav i mišljenje ne smije biti dogmatski, to ostavljamo
desničarima i liberalima.

Iz istog razloga, nijedna informacija na ovim stranicama nije autoritativna. Sasvim je normalno i očekivano da će
stranice sadržavati greške, i u pogledu informacija i u pogledu zaključaka. Ukoliko nađete nešto takvo, slobodno me
kontaktirajte s ispravkama (naravno, pripremite _dobre_ argumente da bi ste povećali šansu da ispravke budu prihvaćene).

Ništa na ovim stranicama se ne smije uzimati zdravo za gotovo i dogmatski, uključujući i podatke i savjete. Podaci su
podložni ljudskim greškama kao i obmani, a savjeti su _vrlo situacijski_: nešto što funkcionira generalno, ne mora
funkcionirati u vašoj konkretnoj situaciji. Nešto što funkcionira za autora ovih stranica, ne mora funkcionirati i vama.
Budite kritični prema svemu i prilagodite sve s ovih stranica _vama_. Iako je imitacija jedan od lijepih oblika
komplimentiranja, bolje je ako ne imitirate nikoga i razvijete svoj stil komunikacije.

Za kraj, malo toga na ovim stranicama je originalno, većina informacija i savjeta postoji na drugim mjestima po internetu
i knjigama. Ovo je samo mjesto gdje je dio stvari prikupljen iz praktičnih razloga, i savjetujem svima da sami potraže
dodatne informacije o svemu napisanom (vidi: [resursi](resursi)).
